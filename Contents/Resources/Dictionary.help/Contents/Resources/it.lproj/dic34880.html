<html lang="it" xml:lang="it"><head><meta http-equiv="Content-Type" content="text/html; charset=UTF-8"><title>Ottenere definizioni di parole</title><link rel="Index" href="index.html"><meta name="description" content="Utilizza l'app Dizionario per ottenere definizioni di parole da fonti diverse."><meta name="keywords" content="Wikipedia, definizione, dizionario, sinonimo, sinonimi"><meta name="robots" content="index"></head><body id="dic34880" lang="it" dir="ltr" class="AppleTopic"><a name="dic34880"></a><img class="topicIcon" src="../GlobalArt/AppIconDefault_Dictionary.png" alt="" height="30" width="30"><h1>Aiuto Dizionario</h1><p>Utilizza l'app Dizionario per visualizzare definizioni di parole e frasi da svariate fonti.</p><div class="Alert"><p class="Tip"><strong>Suggerimento: </strong>Inoltre puoi <a href="help:anchor='mchl3983326c' bookID='com.apple.machelp'" class="URL">cercare parole</a> velocemente mentre stai lavorando in una app o se stai sfogliando pagine web.</p></div><figure><img src="Art/S0001_Dictionary.png" alt="La finestra di Dizionario completa quando mostra una definizione. Fai clic su una parola qualsiasi all'interno della definizione per visualizzarne la definizione. Per vedere versioni più grandi di alcune illustrazioni in una definizione, fai clic sull'illustrazione. Per selezionare una fonte in cui cercare, fai clic sul suo nome nella barra delle fonti, situata sotto la barra degli strumenti. Digita una parola o una frase nel campo di ricerca. " height="496" width="360"></figure><p>Puoi aprire Dizionario da Launchpad. Per farlo, fai clic sull'icona di Launchpad <img src="../GlobalArt/IL_Launchpad_osx.png" alt="" height="15" width="15"> nel Dock.</p><p><a href="x-help-script://com.apple.machelp/scpt/OpnAppBndID.scpt?open,com.apple.Dictionary" class="URL">Apri Dizionario</a></p><div class="Task"><h2 role="button" aria-controls="idm273717878672" aria-expanded="true" class="Name">Cercare una parola o una frase in Dizionario</h2><div class="TaskBody" role="region" aria-hidden="false" id="idm273717878672"><ul class="ListSingle"><li><p>Scrivi una parola o una frase nel campo di ricerca nell'angolo in alto a destra della finestra di Dizionario. </p><p>Se cerchi una parola all'interno di una definizione, nel campo di ricerca verrà visualizzato un pulsante SnapBack <span class="NoBreak"><img src="../GlobalArt/IL_dictsnap_osx.png" alt="" height="15" width="15">;</span> fai clic su di esso per tornare alla definizione iniziale. Puoi anche utilizzare i pulsanti freccia nella barra degli strumenti della finestra di Dizionario per spostarti tra le definizioni che hai visualizzato.</p></li></ul></div></div><div class="Task"><h2 role="button" aria-controls="idm273717875632" aria-expanded="true" class="Name">Rendere il testo più grande o più piccolo</h2><div class="TaskBody" role="region" aria-hidden="false" id="idm273717875632"><ul class="ListSingle"><li><p>Fai clic sui pulsanti “A” <img src="../GlobalArt/IL_fontsize_osx.png" alt="" height="15" width="31"> nella barra degli strumenti della finestra di Dizionario quante volte è necessario. </p><p>Il font rimane nelle nuove dimensioni finché non fai di nuovo clic sul pulsante “A”.</p></li></ul></div></div><div class="Task"><h2 role="button" aria-controls="idm273717873024" aria-expanded="true" class="Name">Personalizzare le fonti di Dizionario</h2><div class="TaskBody" role="region" aria-hidden="false" id="idm273717873024"><ul class="ListSingle"><li><p>In Dizionario, scegli Dizionario &gt; Preferenze. Puoi selezionare e riordinare le fonti, ad esempio i dizionari di spagnolo e coreano. Puoi impostare opzioni specifiche per una fonte, ad esempio puoi scegliere il modo in cui vengono mostrate le pronunce o in quale lingua cercare su Wikipedia. Le fonti selezionate qui determinano quelle mostrate in Dizionario e quelle che compaiono quando cerchi le parole.</p></li></ul></div></div><div class="Task"><h2 role="button" aria-controls="idm273717871312" aria-expanded="true" class="Name">Nascondere volgarità</h2><div class="TaskBody" role="region" aria-hidden="false" id="idm273717871312"><ul class="ListSingle"><li><p>Se sei l'amministratore di un Mac, puoi controllare l'accesso degli altri utenti alle parole inappropriate. <a href="help:anchor='mtusr004' bookID='com.apple.machelp'" class="URL">Configura i controlli parentali</a> sul Mac, quindi seleziona la casella “Nascondi volgarità nel Dizionario” nel pannello Altro delle preferenze Controlli Parentali. Una volta impostati, solo un amministratore può rimuovere i controlli parentali.</p></li></ul></div></div><p>Se cerchi una parola e Dizionario non è in grado di trovare nessun risultato, la parola potrebbe non essere presente nelle fonti selezionate nelle preferenze di Dizionario o potrebbero essere stati impostati dei controlli parentali. Se possibile, Dizionario suggerisce parole alternative.</p><p>Puoi anche utilizzare Spotlight per ottenere rapidamente una definizione. Fai clic sull'icona della lente <img src="../GlobalArt/IL_spotlightmenu_osx.png" alt="" height="15" width="15"> di ingrandimento nell'angolo in alto a destra dello schermo, quindi inserisci una parola o una frase. </p><div class="LinkUniversal"><span class="LinkUniversal">Consulta anche</span><p class="LinkSubjectAnchor"><a href="help:anchor='mchlp2299' bookID='com.apple.machelp'">Controlla l'ortografia e la grammatica</a></p><p class="LinkSubjectAnchor"><a href="help:anchor='mh43558' bookID='com.apple.machelp'">Ottieni più aiuto per il Mac</a></p></div></body></html>